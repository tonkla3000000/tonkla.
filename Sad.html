<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<table width="100%" border="0" cellspacing="0" cellpadding="0">
  <tr>
    <td width="13%" height="272"><img src="image/ดาวน์โหลด (1).jpg" width="213" height="237" /></td>
    <td width="87%"><h1><strong>ชื่อหนังสือ : </strong>ประวัติศาสตร์ที่เพิ่งเศร้า<br />      
        <strong>ผู้เขียน :</strong> จิรัฏฐ์ ประเสริฐทรัพย์<br />      
    <strong>สำนักพิมพ์ :</strong> Salmon Books      จำเรื่องเศร้าล่าสุดของคุณกันได้ไหมครับ?      สำหรับผม ความเศร้าที่ค่อนไปในเชิงเสียดายครั้งล่าสุดก็คือ การพบว่าหนังสือที่อยากอ่านนักอ่านหนาที่เจอที่ประเทศญี่ปุ่น แต่กลั้นใจกลับมาซื้อที่ไทย ด้วยเห็นว่าราคาของที่นี่ถูกกว่าประมาณสองถึงสามร้อยบาท แต่พอกลับมา มันกลับหมดเกลี้ยงในทุกร้านหนังสือ ทุกสาขา      เราทุกคนมีความเศร้าที่ถูกเก็บไว้ในลิ้นชักทรงจำของตัวเอง เศร้าน้อย เศร้ามาก เศร้าแกมสุข เศร้าแกมโกรธ หลากหลายรูปแบบของความรู้สึกที่ชวนให้จิตใจของเรากระตุกวูบ และฉาบทาโลกของเราด้วยเฉดสีหม่น    ถึงจะเศร้า แต่หลายครั้งเราก็ยังระลึกถึงมัน ด้วยเหตุผลที่ต่างกัน เพื่อจำเป็นบทเรียน ระลึกเพื่อกดย้ำบาดแผล รอจนถึงเวลาที่เราจะค่อยๆ ชินชา จนปล่อยวางมันได้ หรือระลึกถึงมัน เพื่อซึมซับประกายแห่งความสุขที่ส่องแสงบางเบา ทว่าแจ่มชัดอยู่ในเรื่องราวนั้น</h1></td>
  </tr>
  <tr>
    <td><h1><a href="history.html">ความเศร้าคืออะไร</a></h1>
      <h1><a href="sad1.html">ความซึมเศร้าคืออะไร</a></h1>
    <p>&nbsp;</p></td>
    <td><h2>ผมระลึกถึงความเศร้าส่วนตัวของผมระหว่างที่อ่าน <em>ประวัติศาสตร์ที่เพิ่งเศร้า</em> จนถึงวินาทีที่ผมจรดสายตาไปจนถึงตัวอักษรสุดท้ายบนหน้ากระดาษท้ายสุด</h2>
      <h2><em>ประวัติศาสตร์ที่เพิ่งเศร้า</em> คือหนังสือรวมเรื่องสั้นคัดสรรตลอดเวลา 7 ปีบนเส้นทางนักเขียนของ จิรัฏฐ์ ประเสริฐทรัพย์นักเขียนและนักแปลวัย 32 ปี จากจังหวัดนครสวรรค์ผู้ที่ปัจจุบันตั้งรกรากอยู่ที่เชียงใหม่ ด้วยวัยเพียงเท่านี้ แต่จิรัฏฐ์มีประสบการณ์การเขียนมาเกินครึ่งทศวรรษ ฝากผลงานจำนวนไม่น้อยไว้ในโลกวรรณกรรม เช่น รวมเรื่องสั้น <em>การเมือง เรื่องเซอร์เรียล</em>, <em>ฮาวายประเทศ</em> หรือนวนิยายอย่าง <em>พิพิธภัณฑ์เสียง</em>, <em>สนไซเปรส</em> และงานเขียนยิบย่อยอีกเยอะเกินแจกแจง เป็นเครื่องยืนยันว่าไฟในการสร้างสรรค์ของนักเขียนหนุ่มผู้นี้คือของจริง</h2>
    <h2><em>ประวัติศาสตร์ที่เพิ่งเศร้า</em> มีอะไรให้เราเข้าไปค้นหา เรื่องราวเหล่านี้มีอะไรที่พิเศษจนเข้าไปเป็น 1 ใน 8 Shortlists ของเรื่องสั้นที่เข้าชิงรางวัลซีไรต์ในปี 2560 นี้ เคียงข้างผลงานของนักเขียนเก๋าประสบการณ์ท่านอื่นๆ ได้อย่างสง่าผ่าเผย</h2></td>
  </tr>
  <tr>
    <td>&nbsp;</td>
    <td><h2>ด้วยชื่อและภาพขวดน้ำยาหยอดตาที่หน้าปก ทำให้ผมอดคิดไม่ได้ว่างานเขียนของจิรัฏฐ์น่าจะทำร้ายและบาดลึกความรู้สึกของเราได้ในระดับที่เกิดอุทกภัยในดวงตา แต่เมื่ออ่านดูกลับไม่เป็นเช่นนั้น เพราะภาพรวมของเรื่องสั้นเหล่านี้คือความเศร้าอันเกิดขึ้นและจบลงไป ตกค้างเป็นตะกอนความรู้สึกที่ไม่ได้เศร้าซึมหรือฟูมฟาย แต่เป็นหลากหลายรสชาติและรูปแบบของความเศร้าที่เกิดขึ้นกับตัวละครมากหน้าหลายตาที่จิรัฏฐ์ค่อยๆ พาเราไปสัมผัส</h2>
      <h2>เมื่อได้อ่านเรื่องสั้นในแต่ละตอน ผมรู้สึกราวกับได้อ่านบันทึกความทรงจำที่พ้นผ่าน หากถูกบันทึกไว้ด้วยปลายปากกาของผู้สังเกตการณ์ที่มีสายตาแหลมคมและความสามารถทางภาษาที่ทำให้เกิดภาพในหัวได้ ราวกับว่ามันกำลังเกิดขึ้นตรงหน้าผมนั่นเอง</h2>
    <h2>โดยหลักๆ แล้ว เรื่องสั้นของจิรัฏฐ์ประกอบขึ้นด้วยแก่นสำคัญ 2 ส่วน นั่นคือ ประวัติศาสตร์ และ ความเศร้า ตรงตามชื่อหนังสือของเขานั่นแหละ</h2></td>
  </tr>
  <tr>
    <td>&nbsp;</td>
    <td><h2>ประวัติศาสตร์ของจิรัฏฐ์นั้นไม่ได้หมายถึงเรื่องราวคราวหนหลัง ย้อนกลับไปในสมัยยุคสำริด ดีบุก</h2>
      <h2>หรืออดีตไกลโพ้นที่ต้องใช้ความรู้ติดตัวเต็มกระเป๋าจึงจะอ่านเรื่องของเขาได้อย่างเข้าใจ ประวัติศาสตร์ในที่นี้ คือเรื่องราวที่เกิดขึ้นและจบลงไปในช่วงระยะเวลาหนึ่งๆ บางเรื่องอาจกินเวลาหนึ่งช่วงอายุคน บางเรื่องอาจกินเวลานับสิบปี หรือบางเรื่องอาจเกิดขึ้นในเวลาเพียงหนึ่งราตรี</h2>
    <h2>อย่างตอน <em>อนุสรณ์สถานแห่งการเคลื่อนไหว</em> ที่จิรัฏฐ์พาเราไปรู้จักสถานที่แห่งความทรงจำที่ถูกสร้างขึ้นเพื่อระลึกถึงอดีตนักประพันธ์เพลงผู้ยิ่งใหญ่ ผู้เลือกใช้ชีวิตหลีกลี้ความวุ่นวายอยู่ในป่าทึบ ก่อนจะประสบกับโรคประหลาดที่ทำให้เขาอัมพาตครึ่งท่อนล่าง เรื่องนี้ถูกเล่าผ่านสายตาของครูหนุ่มที่จะพาเราไปพบเศษซากของความทรงจำที่ทิ้งตะกอนของความรุ่งเรืองอันโรยราภายในอนุสรณ์สถานแห่งนี้ นำมาซึ่งความสะท้อนในใจของตัวละครและผู้อ่าน ให้รู้ถึงความไม่จีรัง ความเงียบสงบที่ต้องจ่ายด้วยความโดดเดี่ยว สอดแทรกด้วยความลึกลับกึ่งเซอร์เรียลที่ทำให้ความรู้สึกเหล่านั้นตกค้างนิ่งนานหลังอ่านจบ</h2></td>
  </tr>
  <tr>
    <td>&nbsp;</td>
    <td><h2>หรือจะเป็นประวัติศาสตร์อบอุ่นเจือความเศร้าเล็กๆ แต่เปี่ยมไปด้วยจินตนาการในตอน <em>ประดิษฐกรรมของอากง</em> ที่ถูกถ่ายทอดผ่านบทสนทนาระหว่างชายวัยกลางคน ตัวเอกของเรื่อง กับหญิงสาวเจ้าของความทรงจำระหว่างเธอกับอากงนักประดิษฐ์ ผู้มีสมญานามว่าช่างเทวดาที่คอยคิดค้นและสรรค์สร้างของเล่นใหม่ๆ มารองรับจินตนาการอันบรรเจิดของหลานสาวตัวน้อย ในเรื่อง เราจะได้รับรู้ความสัมพันธ์ของคนสองรุ่นที่ผูกพันกันผ่านงานประดิษฐ์ คู่ขนานไปกับเรื่องราวที่ทิ้งแรงกระเพื่อมไหวในความรู้สึก
    </h2>
      <h2>เมื่อมองผ่านอดีตที่อยู่ในแต่ละเรื่องสั้นของจิรัฏฐ์ ความเศร้าเป็นอีกสิ่งหนึ่งที่เราจะได้พบ ทั้งความเศร้าที่มาจากความอึดอัด คับข้องใจ อย่างสิ่งที่ตัวละครในตอน<em> เพดานอาดูร</em> ต้องพบเจอ ตัวเอกของเรื่องคือหญิงสาวที่ใช้ชีวิตอย่างจืดชืดและเปลี่ยวดาย กับแฟนหนุ่มที่แทบจะไม่ละสายตาจากคอมพิวเตอร์มามองหน้าเธอเลย จนวันหนึ่ง เหนือเพดานห้องของเธอก็มีเสียงดังขึ้น แต่จะเป็นไปได้หรือ ในเมื่อห้องของเธออยู่บนชั้น 9 ซึ่งเป็นชั้นสูงสุดของคอนโดมิเนียม และเหนือศีรษะของเธอขึ้นไปคือดาดฟ้า?</h2>
    <h2>หรือความเศร้าที่มีที่มาจากความเชื่อไร้ข้อกังขา และความจริงที่ไม่อาจเปิดเผยอันแปรเปลี่ยนเป็นความเจ็บปวด ในตอน <em>น้ำตาที่ต่าง </em>เล่าเรื่องของคู่รักที่ต้องแยกจากกันเพราะฝ่ายชายถูกนำตัวไปแสดงเป็นนายพลผู้แก่ชราและพร้อมจะลาโลกไปในเร็ววัน แต่เมื่อประเทศยังต้องการ และพสกนิกรผู้ศรัทธายังจงรักอย่างเหนียวแน่น ประเทศนี้จึงขาดนายพลไปไม่ได้ นั่นเป็นสาเหตุว่าทำไมชายหนุ่มผู้มีใบหน้าละม้ายคล้ายนายพลในวัยหนุ่มจึงต้องสวมรอย แม้ในความเป็นจริง นายพลชราจะมีอายุถึง 145 ปีแล้ว นี่คือหนึ่งในเรื่องที่แฝงสัญญะทางการเมืองอย่างชัดเจน และถ่ายทอดความจริงผ่านเรื่องเล่าเสมือนออกมาได้อย่างบาดลึกและเจ็บปวด</h2></td>
  </tr>
</table>
</body>
</html>
